<big>Köszönjük a támogatást</big>

A CachyOS Linux rengeteg támogatást kap a felhasználói közösségtől, és ezúton is szeretnénk megköszönni minden egyes közreműködő részvételét. Folyamatosan és egyenletesen növekszünk, disztribúciónk pedig napról napra jobbá válik — mindez a ti hozzájárulásának köszönhető.

Nagyon könnyű változást elérni. Képességeidtől és szabadidődtől függően az alábbi módokon segítheted a CachyOS fejlődését:

<big>Támogatás és népszerűsítés</big>

<b>A hír terjesztése</b>

Ha elégedett vagy a CachyOS-szel, mondd el másoknak is. Írj róla véleményt és tedd közzé például a distrowatch.com oldalon. Beszélj róla barátoknak, ismerősöknek és a környezetedben élőknek.

<b>Csatlakozás a közösséghez</b>

A CachyOS nem csupán egy operációs rendszer, hanem egy élő és aktív közösség is, amelyet a szabad és nyílt forráskód iránti elkötelezettség köt össze. Akár mások problémáinak megoldásában segítesz, akár csak barátságosan fogadod az új tagokat, vagy egyszerűen beszélgetsz más CachyOS-felhasználókkal — csatlakozz a közösséghez, és vegyél részt a CachyOS jobbá tételében.

<b>Mások segítése</b>

Ha van egy kis szabadidőd és szívesen segítesz másoknak technikai problémák megoldásában, érdemes átböngészned a fórumokat, illetve csatlakoznod az IRC csatornához. Itt segíthetsz más CachyOS-felhasználóknak olyan problémákban, amelyek megoldását már ismered.

<big>Közreműködés a projektben</big>

<b>Hibabejelentések</b>

Ha a CachyOS használata közben olyan hibát észlelsz, ami nem megfelelően működik, jelezd nekünk. Az általad észlelt probléma másokat is érinthet; minél előbb tudunk róla, annál gyorsabban tudjuk kijavítani.

<b>Új ötletek</b>

A frissítések során bevezetett fejlesztések túlnyomó többsége a közösségtől származik. Ha úgy érzed, hogy valami hiányzik, vagy lehetne jobban is megvalósítani, oszd meg velünk. Legyen szó egy hiányzó hardver-illesztőprogramról, egy szoftverről, amelynek az alaptelepítésnek a része kéne hogy legyen, vagy bármilyen más ötletről — mindig örömmel fogadjuk javaslataidat.

<b>Grafikai munkák</b>

Ha jártas vagy a grafikai tervezésben és szívesen hozzájárulnál a projekthez, örömmel fogadjuk alkotásaidat. Legyen szó egy egyszerű háttérképről, ikoncsomagról, indulóképernyőről vagy akár új logóról is — mindig nyitottak vagyunk az új grafikai ötletekre.

<b>Forráskód</b>

Fejlesztéseink többsége Qt, C++, Python, HTML5/CSS és Bash nyelveken történik. Verziókezeléshez a Git rendszert, csomagoláshoz pedig PKGBUILD fájlokat használunk. Ha ismered ezeket a technológiákat, bátran nézz bele a forráskódba. Ha úgy érzed, tudnál javítani az alkalmazásainkon, vagy újakat készítenél, küldd el a javításaidat, vagy készíts egy forkot a Git tárolóinkból.

<b>Support</b>
- <a href="https://discord.gg/4r8AmxSB2B">Discord</a> - Official Discord for EosOS Linux.
